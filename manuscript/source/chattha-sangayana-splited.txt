Pubbakaraṇaṁ

Sammajjanī padīpo ca, udakaṁ āsanena ca;
Uposathassa etāni, pubbakaraṇaṁ iti vuccati.

Pubbakiccaṁ

Chanda, pārisuddhi, utu akkhānaṁ, bhikkhugaṇanā ca ovādo;
Uposathassa etāni, pubbakiccaṁ iti vuccati.

Pattakallāṅgā

Uposatho, yāvatikā ca bhikkhū kammappattā;
Sabhāga āpattiyo ca na vijjanti;
Vajjanīyā ca puggalā tasmiṁ na honti, pattakallaṁ iti vuccati.

Pubbakaraṇapubbakiccāni samāpetvā desitāpattikassa samaggassa bhikkhusaṅghassa anumatiyā pātimokkhaṁ uddisituṁ ārādhanaṁ karoma.

Nidānuddeso

Suṇātu me bhante saṅgho. Ajja uposatho pannaraso, yadi saṅghassa pattakallaṁ, saṅgho uposathaṁ kareyya, pātimokkhaṁ uddiseyya.

Kiṁ saṅghassa pubbakiccaṁ? Pārisuddhiṁ āyasmanto ārocetha, pātimokkhaṁ uddisissāmi, taṁ sabba eva santā sādhukaṁ suṇoma manasi karoma. Yassa siyā āpatti, so āvikareyya, asantiyā āpattiyā tuṇhī bhavitabbaṁ, tuṇhī bhāvena kho pana āyasmante parisuddha iti vedissāmi. Yathā kho pana paccekapuṭṭhassa veyyākaraṇaṁ hoti, evaṁ evaṁ evarūpāya parisāya yāvatatiyaṁ anusāvitaṁ hoti. Yo pana bhikkhu yāva tatiyaṁ anusāviyamāne saramāno santiṁ āpattiṁ na avikareyya, sampajāna musā vādassa hoti. Sampajāna musā vādo kho pana āyasmanto antarāyiko dhammo vutto bhagavatā, tasmā saramānena bhikkhunā āpannena visuddha apekkhena santī āpatti āvikātabbā, āvikatā hi assa phāsu hoti.

Uddiṭṭhaṁ kho āyasmanto nidānaṁ. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddha ettha āyasmanto, tasmā tuṇhī, evaṁ etaṁ dhārayāmi iti.

Nidānaṁ niṭṭhitaṁ.

Pārājikuddeso

Tatrime cattāro pārājikā dhammā uddesaṁ āgacchanti.

Pārājika 1. Methunadhamma
Yo pana bhikkhu bhikkhūnaṁ sikkhā sājīva samāpanno sikkhaṁ appaccakkhāya dubbalyaṁ anāvikatvā methunaṁ dhammaṁ paṭiseveyya, antamaso tiracchānagatāya api, pārājiko hoti asaṁvāso.

Pārājika 2. Adinna ādāna
Yo pana bhikkhu gāmā vā araññā vā adinnaṁ theyya saṅkhātaṁ ādiyeyya, yathā rūpe adinna ādāne rājāno coraṁ gahetvā haneyyuṁ vā bandheyyuṁ vā pabbājeyyuṁ vā coro asi bālo asi mūḷh osi theno asi iti, tathā rūpaṁ bhikkhu adinnaṁ ādiyamāno ayaṁ api pārājiko hoti asaṁvāso.

Pārājika 3. Manussaviggaha
Yo pana bhikkhu sañcicca manussa viggahaṁ jīvitā voropeyya, sattha hārakaṁ vā assa pariyeseyya, maraṇavaṇṇaṁ vā saṁvaṇṇeyya, maraṇāya vā samādapeyya ambho purisa kiṁ tuyha iminā pāpakena dujjīvitena, mataṁ te jīvitā seyyo iti, iti citta mano citta saṅkappo aneka pariyāyena maraṇa vaṇṇaṁ vā saṁvaṇṇeyya, maraṇāya vā samādapeyya, ayaṁ api pārājiko hoti asaṁvāso.

Pārājika 4. Uttarimanussadhamma
Yo pana bhikkhu anabhijānaṁ uttari manussa dhammaṁ atta upanāyikaṁ alaṁ ariya ñāṇa dassanaṁ samudācareyya iti jānāmi, iti passāmi iti, tato aparena samayena samanuggāhīyamāno vā asamanuggāhīyamāno vā āpanno visuddha apekkho evaṁ vadeyya ajānaṁ evaṁ āvuso avacaṁ jānāmi, apassaṁ passāmi, tucchaṁ musā vilapiṁ iti, aññatra adhimānā, ayaṁ api pārājiko hoti asaṁvāso.

Uddiṭṭhā kho āyasmanto cattāro pārājikā dhammā. Yesaṁ bhikkhu aññataraṁ vā aññataraṁ vā āpajjitvā na labhati bhikkhūhi saddhiṁ saṁvāsaṁ yathā pure, tathā pacchā, pārājiko hoti asaṁvāso. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Pārājikaṁ niṭṭhitaṁ

Saṅghādisesuddeso

Ime kho pana āyasmanto terasa saṅghādisesā dhammā uddesaṁ āgacchanti.

Saṅghādisesa 1. Sukkavissaṭṭhi
Sañcetanikā sukka vissaṭṭhi aññatra supinantā saṅghādiseso.

Saṅghādisesa 2. Kāyasaṁsagga
Yo pana bhikkhu otiṇṇo vipariṇatena cittena mātugāmena saddhiṁ kāyasaṁsaggaṁ samāpajjeyya hattha gāhaṁ vā veṇi gāhaṁ vā aññatarassa vā aññatarassa vā aṅgassa parāmasanaṁ, saṅghādiseso.

Saṅghādisesa 3. Duṭṭhullavācā
Yo pana bhikkhu otiṇṇo vipariṇatena cittena mātugāmaṁ duṭṭhullāhi vācāhi obhāseyya yathā taṁ yuvā yuvatiṁ methuna upasaṁhitāhi, saṅghādiseso.

Saṅghādisesa 4. Attakāmapāricariya
Yo pana bhikkhu otiṇṇo vipariṇatena cittena mātugāmassa santike atta kāma pāricariyāya vaṇṇaṁ bhāseyya etaṁ aggaṁ bhagini pāricariyānaṁ yā mādisaṁ sīlavantaṁ kalyāṇa dhammaṁ brahmacāriṁ etena dhammena paricareyya iti methuna upasaṁhitena, saṅghādiseso.

Saṅghādisesa 5. Sañcaritta
Yo pana bhikkhu sañcarittaṁ samāpajjeyya itthiyā vā purisa matiṁ purisassa vā itthi matiṁ, jāyattane vā jārattane vā, antamaso taṅkhaṇikāya api, saṅghādiseso.

Saṅghādisesa 6. Kuṭikāra
Saññācikāya pana bhikkhunā kuṭiṁ kārayamānena assāmikaṁ atta uddesaṁ pamāṇikā kāretabbā, tatridaṁ pamāṇaṁ, dīghaso dvādasa vidatthiyo sugata vidatthiyā, tiriyaṁ sattantarā, bhikkhū abhinetabbā vatthu desanāya, tehi bhikkhūhi vatthu desetabbaṁ anārambhaṁ saparikkamanaṁ. Sārambhe ce bhikkhu vatthusmiṁ aparikkamane saññācikāya kuṭiṁ kāreyya, bhikkhū vā anabhineyya vatthu desanāya, pamāṇaṁ vā atikkāmeyya, saṅghādiseso.

Saṅghādisesa 7. Vihārakāra
Mahallakaṁ pana bhikkhunā vihāraṁ kārayamānena sassāmikaṁ atta uddesaṁ bhikkhū abhinetabbā vatth udesanāya, tehi bhikkhūhi vatthu desetabbaṁ anārambhaṁ saparikkamanaṁ. Sārambhe ce bhikkhu vatthusmiṁ aparikkamane mahallakaṁ vihāraṁ kāreyya, bhikkhū vā anabhineyya vatthu desanāya, saṅghādiseso.

Saṅghādisesa 8. Duṭṭhadosa
Yo pana bhikkhu bhikkhuṁ duṭṭho doso appatīto amūlakena pārājikena dhammena anuddhaṁseyya api eva nāma naṁ imamhā brahmacariyā cāveyyaṁ iti, tato aparena samayena samanuggāhīyamāno vā asamanuggāhīyamāno vā amūlakaṁ ca eva taṁ adhikaraṇaṁ hoti, bhikkhu ca dosaṁ patiṭṭhāti, saṅghādiseso.

Saṅghādisesa 9. Aññabhāgiya
Yo pana bhikkhu bhikkhuṁ duṭṭho doso appatīto añña bhāgiyassa adhikaraṇassa kiñci desaṁ lesa mattaṁ upādāya pārājikena dhammena anuddhaṁseyya api eva nāma naṁ imamhā brahmacariyā cāveyyaṁ iti, tato aparena samayena samanuggāhīyamāno vā asamanuggāhīyamāno vā aññabhāgiyaṁ ca eva taṁ adhikaraṇaṁ hoti koci deso lesa matto upādinno, bhikkhu ca dosaṁ patiṭṭhāti, saṅghādiseso.

Saṅghādisesa 10. Saṅghabheda
Yo pana bhikkhu samaggassa saṅghassa bhedāya parakkameyya, bhedana saṁvattanikaṁ vā adhikaraṇaṁ samādāya paggayha tiṭṭheyya, so bhikkhu bhikkhūhi evaṁ assa vacanīyo ma āyasmā samaggassa saṅghassa bhedāya parakkami, bhedana saṁvattanikaṁ vā adhikaraṇaṁ samādāya paggayha aṭṭhāsi, sameta āyasmā saṅghena, samaggo hi saṅgho sammodamāno avivadamāno eka uddeso phāsu viharati iti, evaṁ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāva tatiyaṁ samanubhāsitabbo tassa paṭinissaggāya, yāva tatiyaṁ ce samanubhāsiyamāno taṁ paṭinissajjeyya, iti etaṁ kusalaṁ, no ce paṭinissajjeyya, saṅghādiseso.

Saṅghādisesa 11. Bhedānuvattaka
Tassa eva kho pana bhikkhussa bhikkhū honti anuvattakā vaggavādakā eko vā dve vā tayo vā, te evaṁ vadeyyuṁ ma āyasmanto etaṁ bhikkhuṁ kiñci avacuttha, dhamma vādī ca eso bhikkhu, vinaya vādī ca eso bhikkhu, amhākaṁ ca eso bhikkhu chandaṁ ca ruciñca ādāya voharati, jānāti, no bhāsati, amhākaṁ etaṁ khamati iti, te bhikkhū bhikkhūhi evaṁ assu vacanīyā ma āyasmanto evaṁ avacuttha, na ca eso bhikkhu dhamma vādī, na ca eso bhikkhu vinaya vādī, ma āyasmantānaṁ api saṅghabhedo ruccittha, sameta āyasmantānaṁ saṅghena, samaggo hi saṅgho sammodamāno avivadamāno eka uddeso phāsu viharati iti, evaṁ ca te bhikkhū bhikkhūhi vuccamānā tatha eva paggaṇheyyuṁ, te bhikkhū bhikkhūhi yāvatatiyaṁ samanubhāsitabbā tassa paṭinissaggāya, yāvatatiyaṁ ce samanubhāsiyamānā taṁ paṭinissajjeyyuṁ, iti etaṁ kusalaṁ, no ce paṭinissajjeyyuṁ, saṅghādiseso.

Saṅghādisesa 12. Dubbaca
Bhikkhu pana eva dubbaca jātiko hoti uddesa pariyāpannesu sikkhāpadesu bhikkhūhi saha dhammikaṁ vuccamāno attānaṁ avacanīyaṁ karoti mā maṁ āyasmanto kiñci avacuttha kalyāṇaṁ vā pāpakaṁ vā, ahaṁ api āyasmante na kiñci vakkhāmi kalyāṇaṁ vā pāpakaṁ vā, viramatha āyasmanto mama vacanāya iti, so bhikkhu bhikkhūhi evaṁ assa vacanīyo ma āyasmā attānaṁ avacanīyaṁ akāsi, vacanīyaṁ eva āyasmā attānaṁ karotu, āyasmā api bhikkhū vadatu saha dhammena, bhikkhūpi āyasmantaṁ vakkhanti sahadhammena, evaṁ saṁvaddhā hi tassa bhagavato parisā yada idaṁ aññaṁ añña vacanena aññaṁ añña vuṭṭhāpanena iti, evaṁ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya, yāvatatiyaṁ ce samanubhāsiyamāno taṁ paṭinissajjeyya, iti etaṁ kusalaṁ, no ce paṭinissajjeyya, saṅghādiseso.

Saṅghādisesa 13. Kuladūsaka
Bhikkhu pana eva aññataraṁ gāmaṁ vā nigamaṁ vā upanissāya viharati kula dūsako pāpa samācāro, tassa kho pāpakā samācārā dissanti ca eva suyyanti ca, kulāni ca tena duṭṭhāni dissanti ca eva suyyanti ca, so bhikkhu bhikkhūhi evaṁ assa vacanīyo āyasmā kho kula dūsako pāpa samācāro, āyasmato kho pāpakā samācārā dissanti ca eva suyyanti ca, kulāni ca āyasmatā duṭṭhāni dissanti ca eva suyyanti ca, pakkamata āyasmā imamhā āvāsā, alaṁ te idha vāsena iti, evaṁ ca so bhikkhu bhikkhūhi vuccamāno te bhikkhū evaṁ vadeyya chanda gāmino ca bhikkhū, dosa gāmino ca bhikkhū, moha gāmino ca bhikkhū, bhaya gāmino ca bhikkhū tādisikāya āpattiyā ekaccaṁ pabbājenti, ekaccaṁ na pabbājenti iti, so bhikkhu bhikkhūhi evaṁ assa vacanīyo ma āyasmā evaṁ avaca, na ca bhikkhū chandagāmino, na ca bhikkhū dosagāmino, na ca bhikkhū mohagāmino, na ca bhikkhū bhayagāmino, āyasmā kho kuladūsako pāpasamācāro, āyasmato kho pāpakā samācārā dissanti ca eva suyyanti ca, kulāni ca āyasmatā duṭṭhāni dissanti ca eva suyyanti ca, pakkamata āyasmā imamhā āvāsā, alaṁ te idha vāsena iti, evaṁ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya, yāvatatiyaṁ ce samanubhāsiyamāno taṁ paṭinissajjeyya, iti etaṁ kusalaṁ, no ce paṭinissajjeyya, saṅghādiseso.

Uddiṭṭhā kho āyasmanto terasa saṅghādisesā dhammā nava paṭhama āpattikā, cattāro yāva tatiyakā. Yesaṁ bhikkhu aññataraṁ vā aññataraṁ vā āpajjitvā yāvatīhaṁ jānaṁ paṭicchādeti, tāvatīhaṁ tena bhikkhunā akāmā parivatthabbaṁ. Parivuttha parivāsena bhikkhunā uttari chārattaṁ bhikkhu mānattāya paṭipajjitabbaṁ, ciṇṇa mānatto bhikkhu yattha siyā vīsatigaṇo bhikkhusaṅgho, tattha so bhikkhu abbhetabbo. Ekena api ce ūno vīsati gaṇo bhikkhusaṅgho taṁ bhikkhuṁ abbheyya, so ca bhikkhu anabbhito, te ca bhikkhū gārayhā, ayaṁ tattha sāmīci. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Saṅghādiseso niṭṭhito

Aniyatuddeso

Ime kho pana āyasmanto dve aniyatā dhammā uddesaṁ āgacchanti.

Aniyata 1. Paṭhamaaniyata
Yo pana bhikkhu mātugāmena saddhiṁ eko ekāya raho paṭicchanne āsane alaṁ kammaniye nisajjaṁ kappeyya, taṁ enaṁ saddheyya vacasā upāsikā disvā tiṇṇaṁ dhammānaṁ aññatarena vadeyya pārājikena vā saṅghādisesena vā pācittiyena vā, nisajjaṁ bhikkhu paṭijānamāno tiṇṇaṁ dhammānaṁ aññatarena kāretabbo pārājikena vā saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayaṁ dhammo aniyato.

Aniyata 2. Dutiyaaniyata
Na hi eva kho pana paṭicchannaṁ āsanaṁ hoti na alaṁ kammaniyaṁ, alaṁ ca kho hoti mātugāmaṁ duṭṭhullāhi vācāhi obhāsituṁ, yo pana bhikkhu tathārūpe āsane mātugāmena saddhiṁ eko ekāya raho nisajjaṁ kappeyya, taṁ enaṁ saddheyyavacasā upāsikā disvā dvinnaṁ dhammānaṁ aññatarena vadeyya saṅghādisesena vā pācittiyena vā, nisajjaṁ bhikkhu paṭijānamāno dvinnaṁ dhammānaṁ aññatarena kāretabbo saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayaṁ api dhammo aniyato.

Uddiṭṭhā kho āyasmanto dve aniyatā dhammā. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Aniyato niṭṭhito

Nissaggiyapācittiyā

Ime kho pana āyasmanto tiṁsa nissaggiyā pācittiyā dhammā uddesaṁ āgacchanti.

Nissaggiya Pācittiya 1. Kathina
Niṭṭhita cīvarasmiṁ bhikkhunā ubbhatasmiṁ kathine dasa āha paramaṁ atireka cīvaraṁ dhāretabbaṁ, taṁ atikkāmayato nissaggiyaṁ pācittiyaṁ.

Nissaggiya Pācittiya 2. Udosita
Niṭṭhita cīvarasmiṁ bhikkhunā ubbhatasmiṁ kathine ekarattaṁ api ce bhikkhu ti cīvarena vippavaseyya, aññatra bhikkhu sammutiyā nissaggiyaṁ pācittiyaṁ.

Nissaggiya Pācittiya 3. Akāla cīvara
Niṭṭhita cīvarasmiṁ bhikkhunā ubbhatasmiṁ kathine bhikkhuno pana eva akāla cīvaraṁ uppajjeyya, ākaṅkhamānena bhikkhunā paṭiggahetabbaṁ, paṭiggahetvā khippaṁ eva kāretabbaṁ, no ce assa pāripūri, māsaparamaṁ tena bhikkhunā taṁ cīvaraṁ nikkhipitabbaṁ ūnassa pāripūriyā satiyā paccāsāya. Tato ce uttari nikkhipeyya satiyā api paccāsāya, nissaggiyaṁ pācittiyaṁ.

Nissaggiya Pācittiya 4. Purāṇa cīvara
Yo pana bhikkhu aññātikāya bhikkhuniyā purāṇa cīvaraṁ dhovāpeyya vā rajāpeyya vā ākoṭāpeyya vā, nissaggiyaṁ pācittiyaṁ.

Nissaggiya Pācittiya 5. Cīvarapaṭiggahaṇa
Yo pana bhikkhu aññātikāya bhikkhuniyā hatthato cīvaraṁ paṭiggaṇheyya aññatra pārivattakā, nissaggiyaṁ pācittiyaṁ.

Nissaggiya Pācittiya 6. Aññātakaviññatti
Yo pana bhikkhu aññātakaṁ gahapatiṁ vā gahapatāniṁ vā cīvaraṁ viññāpeyya aññatra samayā, nissaggiyaṁ pācittiyaṁ. Tattha ayaṁ samayo, acchinnacīvaro vā hoti bhikkhu, naṭṭhacīvaro vā, ayaṁ tattha samayo.

Nissaggiya Pācittiya 7. Tatuttari
Taṁ ce aññātako gahapati vā gahapatānī vā bahūhi cīvarehi abhihaṭṭhuṁ pavāreyya, santara uttara paramaṁ tena bhikkhunā tato cīvaraṁ sāditabbaṁ. Tato ce uttari sādiyeyya, nissaggiyaṁ pācittiyaṁ.

Nissaggiya Pācittiya 8. Paṭhamaupakkhaṭa
Bhikkhuṁ pana eva uddissa aññātakassa gahapatissa vā gahapatāniyā vā cīvara cetāpannaṁ upakkhaṭaṁ hoti iminā cīvara cetāpannena cīvaraṁ cetāpetvā itthaṁ nāmaṁ bhikkhuṁ cīvarena acchādessāmi iti, tatra ce so bhikkhu pubbe appavārito upasaṅkamitvā cīvare vikappaṁ āpajjeyya sādhu vata maṁ āyasmā iminā cīvara cetāpannena evarūpaṁ vā evarūpaṁ vā cīvaraṁ cetāpetvā acchādehi iti kalyāṇa kamyataṁ upādāya, nissaggiyaṁ pācittiyaṁ.

Nissaggiya Pācittiya 9. Dutiyaupakkhaṭa
Bhikkhuṁ pana eva uddissa ubhinnaṁ aññātakānaṁ gahapatīnaṁ vā gahapatānīnaṁ vā paccekacīvara cetāpannāni upakkhaṭāni honti imehi mayaṁ paccekacīvara cetāpannehi paccekacīvarāni cetāpetvā itthana nāmaṁ bhikkhuṁ cīvarehi acchādessāma iti, tatra ce so bhikkhu pubbe appavārito upasaṅkamitvā cīvare vikappaṁ āpajjeyya sādhu vata maṁ āyasmanto imehi paccekacīvara cetāpannehi evarūpaṁ vā evarūpaṁ vā cīvaraṁ cetāpetvā acchādetha, ubho eva santā ekena iti kalyāṇa kamyataṁ upādāya, nissaggiyaṁ pācittiyaṁ.

Nissaggiya Pācittiya 10. Rāja
Bhikkhuṁ pana eva uddissa rājā vā rājabhoggo vā brāhmaṇo vā gahapatiko vā dūtena cīvara cetāpannaṁ pahiṇeyya iminā cīvara cetāpannena cīvaraṁ cetāpetvā itthaṁ nāmaṁ bhikkhuṁ cīvarena acchādehi iti. So ce dūto taṁ bhikkhuṁ upasaṅkamitvā evaṁ vadeyya idaṁ kho, bhante, āyasmantaṁ uddissa cīvara cetāpannaṁ ābhataṁ, paṭiggaṇhātu āyasmā cīvara cetāpannaṁ iti. Tena bhikkhunā so dūto evaṁ assa vacanīyo na kho mayaṁ, āvuso, cīvara cetāpannaṁ paṭiggaṇhāma, cīvaraṁ ca kho mayaṁ paṭiggaṇhāma kālena kappiyaṁ iti. So ce dūto taṁ bhikkhuṁ evaṁ vadeyya atthi pana āyasmato koci veyyāvaccakaro iti. Cīvara atthikena, bhikkhave, bhikkhunā veyyāvaccakaro niddisitabbo ārāmiko vā upāsako vā eso kho, āvuso, bhikkhūnaṁ veyyāvaccakaro iti. So ce dūto taṁ veyyāvaccakaraṁ saññāpetvā taṁ bhikkhuṁ upasaṅkamitvā evaṁ vadeyya yaṁ kho, bhante, āyasmā veyyāvaccakaraṁ niddisi, saññatto so mayā, upasaṅkamata āyasmā kālena, cīvarena taṁ acchādessati iti. Cīvara atthikena, bhikkhave, bhikkhunā veyyāvaccakaro upasaṅkamitvā dvattikkhattuṁ codetabbo sāretabbo attho me, āvuso, cīvarena iti, dvattikkhattuṁ codayamāno sārayamāno taṁ cīvaraṁ abhinipphādeyya, iti etaṁ kusalaṁ, no ce abhinipphādeyya, catukkhattuṁ pañcakkhattuṁ chakkhattuṁ paramaṁ tuṇhībhūtena uddissa ṭhātabbaṁ, catukkhattuṁ pañcakkhattuṁ chakkhattuṁ paramaṁ tuṇhībhūto uddissa tiṭṭhamāno taṁ cīvaraṁ abhinipphādeyya, iti etaṁ kusalaṁ, tato ce uttari vāyamamāno taṁ cīvaraṁ abhinipphādeyya, nissaggiyaṁ pācittiyaṁ. No ce abhinipphādeyya, yatassa cīvara cetāpannaṁ ābhataṁ, tattha sāmaṁ vā gantabbaṁ, dūto vā pāhetabbo yaṁ kho tumhe āyasmanto bhikkhuṁ uddissa cīvara cetāpannaṁ pahiṇittha, na taṁ tassa bhikkhuno kiñci atthaṁ anubhoti, yuñjanta āyasmanto sakaṁ, mā vo sakaṁ vinassa iti, ayaṁ tattha sāmīci.

Kathinavaggo paṭhamo.

Nissaggiya Pācittiya 11. Kosiya
Yo pana bhikkhu kosiya missakaṁ santhataṁ kārāpeyya, nissaggiyaṁ pācittiyaṁ.

Nissaggiya Pācittiya 12. Suddhakāḷaka
Yo pana bhikkhu suddha kāḷakānaṁ eḷaka lomānaṁ santhataṁ kārāpeyya, nissaggiyaṁ pācittiyaṁ.

Nissaggiya Pācittiya 13. Dvebhāga
Navaṁ pana bhikkhunā santhataṁ kārayamānena dve bhāgā suddha kāḷakānaṁ eḷaka lomānaṁ ādātabbā, tatiyaṁ odātānaṁ, catutthaṁ gocariyānaṁ. Anādā ce bhikkhu dve bhāge suddha kāḷakānaṁ eḷaka lomānaṁ, tatiyaṁ odātānaṁ, catutthaṁ gocariyānaṁ, navaṁ santhataṁ kārāpeyya, nissaggiyaṁ pācittiyaṁ.

Nissaggiya Pācittiya 14. Chabbassa
Navaṁ pana bhikkhunā santhataṁ kārāpetvā cha vassāni dhāretabbaṁ, orena ce channaṁ vassānaṁ taṁ santhataṁ vissajjetvā vā avissajjetvā vā aññaṁ navaṁ santhataṁ kārāpeyya aññatra bhikkhu sammutiyā, nissaggiyaṁ pācittiyaṁ.

Nissaggiya Pācittiya 15. Nisīdanasanthata
Nisīdana santhataṁ pana bhikkhunā kārayamānena purāṇa santhatassa sāmantā sugata vidatthi ādātabbā dubbaṇṇa karaṇāya. Anādā ce bhikkhu purāṇa santhatassa sāmantā sugata vidatthiṁ, navaṁ nisīdana santhataṁ kārāpeyya, nissaggiyaṁ pācittiyaṁ.

Nissaggiya Pācittiya 16. Eḷaka loma
Bhikkhuno pana eva addhāna magga paṭipannassa eḷaka lomāni uppajjeyyuṁ, ākaṅkhamānena bhikkhunā paṭiggahetabbāni, paṭiggahetvā ti yojana paramaṁ sahatthā haritabbāni asante hārake. Tato ce uttari hareyya, asante api hārake, nissaggiyaṁ pācittiyaṁ.

Nissaggiya Pācittiya 17. Eḷaka lomadhovāpana
Yo pana bhikkhu aññātikāya bhikkhuniyā eḷaka lomāni dhovāpeyya vā rajāpeyya vā vijaṭāpeyya vā, nissaggiyaṁ pācittiyaṁ.

Nissaggiya Pācittiya 18. Rūpiya
Yo pana bhikkhu jātarūpa rajataṁ uggaṇheyya vā uggaṇhāpeyya vā upanikkhittaṁ vā sādiyeyya, nissaggiyaṁ pācittiyaṁ.

Nissaggiya Pācittiya 19. Rūpiyasaṁvohāra
Yo pana bhikkhu nānappakārakaṁ rūpiya saṁvohāraṁ samāpajjeyya, nissaggiyaṁ pācittiyaṁ.

Nissaggiya Pācittiya 20. Kayavikkaya
Yo pana bhikkhu nānappakārakaṁ kaya vikkayaṁ samāpajjeyya, nissaggiyaṁ pācittiyaṁ.

Kosiyavaggo dutiyo.

Nissaggiya Pācittiya 21. Patta
Dasa āha paramaṁ atireka patto dhāretabbo, taṁ atikkāmayato nissaggiyaṁ pācittiyaṁ.

Nissaggiya Pācittiya 22. Ūnapañcabandhana
Yo pana bhikkhu ūna pañca bandhanena pattena aññaṁ navaṁ pattaṁ cetāpeyya, nissaggiyaṁ pācittiyaṁ. Tena bhikkhunā so patto bhikkhu parisāya nissajjitabbo, yo ca tassā bhikkhu parisāya patta pariyanto, so tassa bhikkhuno padātabbo ayaṁ te bhikkhu patto yāva bhedanāya dhāretabbo iti, ayaṁ tattha sāmīci.

Nissaggiya Pācittiya 23. Bhesajja
Yāni kho pana tāni gilānānaṁ bhikkhūnaṁ paṭisāyanīyāni bhesajjāni, seyyathidaṁ - sappi navanītaṁ telaṁ madhu phāṇitaṁ, tāni paṭiggahetvā satta āha paramaṁ sannidhi kārakaṁ paribhuñjitabbāni, taṁ atikkāmayato nissaggiyaṁ pācittiyaṁ.

Nissaggiya Pācittiya 24. Vassikasāṭika
Māso seso gimhānaṁ iti bhikkhunā vassika sāṭika cīvaraṁ pariyesitabbaṁ, addha māso seso gimhānaṁ iti katvā nivāsetabbaṁ. Orena ce māso seso gimhānaṁ iti vassika sāṭika cīvaraṁ pariyeseyya, orena addha māso seso gimhānaṁ iti katvā nivāseyya, nissaggiyaṁ pācittiyaṁ.

Nissaggiya Pācittiya 25. Cīvaraacchindana
Yo pana bhikkhu bhikkhussa sāmaṁ cīvaraṁ datvā kupito anattamano acchindeyya vā acchindāpeyya vā, nissaggiyaṁ pācittiyaṁ.

Nissaggiya Pācittiya 26. Suttaviññatti
Yo pana bhikkhu sāmaṁ suttaṁ viññāpetvā tantavāyehi cīvaraṁ vāyāpeyya, nissaggiyaṁ pācittiyaṁ.

Nissaggiya Pācittiya 27. Mahāpesakāra
Bhikkhuṁ pana eva uddissa aññātako gahapati vā gahapatānī vā tanta vāyehi cīvaraṁ vāyāpeyya, tatra ce so bhikkhu pubbe appavārito tantavāye upasaṅkamitvā cīvare vikappaṁ āpajjeyya idaṁ kho, āvuso, cīvaraṁ maṁ uddissa viyyati, āyataṁ ca karotha, vitthataṁ ca, appitaṁ ca, suvītaṁ ca, suppavāyitaṁ ca, suvilekhitaṁ ca, suvitacchitaṁ ca karotha, api eva nāma mayaṁ api āyasmantānaṁ kiñci mattaṁ anupadajjeyyāma iti. Evaṁ ca so bhikkhu vatvā kiñci mattaṁ anupadajjeyya antamaso piṇḍapātamattaṁ api, nissaggiyaṁ pācittiyaṁ.

Nissaggiya Pācittiya 28. Accekacīvara
Dasa āha anāgataṁ kattika temāsika puṇṇamaṁ bhikkhuno pana eva acceka cīvaraṁ uppajjeyya, accekaṁ maññamānena bhikkhunā paṭiggahetabbaṁ, paṭiggahetvā yāva cīvara kāla samayaṁ nikkhipitabbaṁ. Tato ce uttari nikkhipeyya, nissaggiyaṁ pācittiyaṁ.

Nissaggiya Pācittiya 29. Sāsaṅka
Upavassaṁ kho pana kattika puṇṇamaṁ yāni kho pana tāni āraññakāni senāsanāni sāsaṅka sammatāni sappaṭibhayāni, tathā rūpesu bhikkhu sena asanesu viharanto ākaṅkhamāno tiṇṇaṁ cīvarānaṁ aññataraṁ cīvaraṁ antaraghare nikkhipeyya, siyā ca tassa bhikkhuno koci eva paccayo tena cīvarena vippavāsāya, chā ratta paramaṁ tena bhikkhunā tena cīvarena vippavasitabbaṁ. Tato ce uttari vippavaseyya aññatra bhikkhu sammutiyā, nissaggiyaṁ pācittiyaṁ.

Nissaggiya Pācittiya 30. Pariṇata
Yo pana bhikkhu jānaṁ saṅghikaṁ lābhaṁ pariṇataṁ attano pariṇāmeyya, nissaggiyaṁ pācittiyaṁ.

Pattavaggo tatiyo.

Uddiṭṭhā kho āyasmanto tiṁsa nissaggiyā pācittiyā dhammā. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Nissaggiyapācittiyā niṭṭhitā

Suddhapācittiyā

Ime kho pana āyasmanto dvenavuti pācittiyā dhammā uddesaṁ āgacchanti.

Pācittiya 1. Musāvāda
Sampajāna musā vāde pācittiyaṁ.

Pācittiya 2. Omasavāda
Omasa vāde pācittiyaṁ.

Pācittiya 3. Pesuñña
Bhikkhu pesuññe pācittiyaṁ.

Pācittiya 4. Padasodhamma
Yo pana bhikkhu anupasampannaṁ padaso dhammaṁ vāceyya, pācittiyaṁ.

Pācittiya 5. Paṭhamasaha seyya
Yo pana bhikkhu anupasampannena uttari diratta tirattaṁ saha seyyaṁ kappeyya, pācittiyaṁ.

Pācittiya 6. Dutiyasaha seyya
Yo pana bhikkhu mātugāmena saha seyyaṁ kappeyya, pācittiyaṁ.

Pācittiya 7. Dhammadesanā
Yo pana bhikkhu mātugāmassa uttari cha pañca vācāhi dhammaṁ deseyya aññatra viññunā purisa viggahena, pācittiyaṁ.

Pācittiya 8. Bhūtārocana
Yo pana bhikkhu anupasampannassa uttari manussa dhammaṁ āroceyya, bhūtasmiṁ pācittiyaṁ.

Pācittiya 9. Duṭṭhullārocana
Yo pana bhikkhu bhikkhussa duṭṭhullaṁ āpattiṁ anupasampannassa āroceyya aññatra bhikkhu sammutiyā, pācittiyaṁ.

Pācittiya 10. Pathavīkhaṇana
Yo pana bhikkhu pathaviṁ khaṇeyya vā khaṇāpeyya vā pācittiyaṁ.

Musāvādavaggo paṭhamo

Pācittiya 11. Bhūtagāma
Bhūtagāma pātabyatāya pācittiyaṁ.

Pācittiya 12. Aññavādaka
Añña vādake, vihesake pācittiyaṁ.

Pācittiya 13. Ujjhāpanaka
Ujjhāpanake, khiyyanake pācittiyaṁ.

Pācittiya 14. Paṭhamasenāsana
Yo pana bhikkhu saṅghikaṁ mañcaṁ vā pīṭhaṁ vā bhisiṁ vā kocchaṁ vā ajjhokāse santharitvā vā santharāpetvā vā taṁ pakkamanto na eva uddhareyya, na uddharāpeyya, anāpucchaṁ vā gaccheyya, pācittiyaṁ.

Pācittiya 15. Dutiyasenāsana
Yo pana bhikkhu saṅghike vihāre seyyaṁ santharitvā vā santharāpetvā vā taṁ pakkamanto na eva uddhareyya, na uddharāpeyya, anāpucchaṁ vā gaccheyya, pācittiyaṁ.

Pācittiya 16. Anupakhajja
Yo pana bhikkhu saṅghike vihāre jānaṁ pubb'upagataṁ bhikkhuṁ anupakhajja seyyaṁ kappeyya yassa sambādho bhavissati, so pakkamissati iti etaṁ eva paccayaṁ karitvā anaññaṁ, pācittiyaṁ.

Pācittiya 17. Nikkaḍḍhana
Yo pana bhikkhu bhikkhuṁ kupito anattamano saṅghikā vihārā nikkaḍḍheyya vā nikkaḍḍhāpeyya vā, pācittiyaṁ.

Pācittiya 18. Vehāsakuṭi
Yo pana bhikkhu saṅghike vihāre upari vehāsa kuṭiyā āhacca pādakaṁ mañcaṁ vā pīṭhaṁ vā abhinisīdeyya vā abhinipajjeyya vā, pācittiyaṁ.

Pācittiya 19. Mahallakavihāra
Mahallakaṁ pana bhikkhunā vihāraṁ kārayamānena yāva dvāra kosā aggaḷa ṭhapanāya āloka sandhi parikammāya dva ti chadanassa pariyāyaṁ appaharite ṭhitena adhiṭṭhātabbaṁ, tato ce uttari appaharitepi ṭhito adhiṭṭhaheyya, pācittiyaṁ.

Pācittiya 20. Sappāṇaka
Yo pana bhikkhu jānaṁ sappāṇakaṁ udakaṁ tiṇaṁ vā mattikaṁ vā siñceyya vā siñcāpeyya vā, pācittiyaṁ.

Bhūtagāmavaggo dutiyo

Pācittiya 21. Ovāda
Yo pana bhikkhu asammato bhikkhuniyo ovadeyya, pācittiyaṁ.

Pācittiya 22. Atthaṅgata
Sammato api ce bhikkhu atthaṅgate sūriye bhikkhuniyo ovadeyya, pācittiyaṁ.

Pācittiya 23. Bhikkhunupassaya
Yo pana bhikkhu bhikkhuna upassayaṁ upasaṅkamitvā bhikkhuniyo ovadeyya aññatra samayā, pācittiyaṁ. Tattha ayaṁ samayo, gilānā hoti bhikkhunī, ayaṁ tattha samayo.

Pācittiya 24. Āmisa
Yo pana bhikkhu evaṁ vadeyya āmisahetu therā bhikkhū bhikkhuniyo ovadanti iti, pācittiyaṁ.

Pācittiya 25. Cīvaradāna
Yo pana bhikkhu aññātikāya bhikkhuniyā cīvaraṁ dadeyya aññatra pārivattakā, pācittiyaṁ.

Pācittiya 26. Cīvarasibbana
Yo pana bhikkhu aññātikāya bhikkhuniyā cīvaraṁ sibbeyya vā sibbāpeyya vā, pācittiyaṁ.

Pācittiya 27. Saṁvidhāna
Yo pana bhikkhu bhikkhuniyā saddhiṁ saṁvidhāya eka addhānamaggaṁ paṭipajjeyya antamaso gāma antaraṁ api aññatra samayā, pācittiyaṁ. Tattha ayaṁ samayo, sattha gamanīyo hoti maggo, sāsaṅka sammato, sappaṭibhayo, ayaṁ tattha samayo.

Pācittiya 28. Nāvābhiruhana
Yo pana bhikkhu bhikkhuniyā saddhiṁ saṁvidhāya ekaṁ nāvaṁ abhiruheyya uddhaṁ gāminiṁ vā adhogāminiṁ vā aññatra tiriyaṁ taraṇāya, pācittiyaṁ.

Pācittiya 29. Paripācita
Yo pana bhikkhu jānaṁ bhikkhunī paripācitaṁ piṇḍapātaṁ bhuñjeyya aññatra pubbe gihi samārambhā, pācittiyaṁ.

Pācittiya 30. Rahonisajja
Yo pana bhikkhu bhikkhuniyā saddhiṁ eko ekāya raho nisajjaṁ kappeyya, pācittiyaṁ.

Ovādavaggo tatiyo

Pācittiya 31. Āvasathapiṇḍa
Agilānena bhikkhunā eko āvasatha piṇḍo bhuñjitabbo. Tato ce uttari bhuñjeyya, pācittiyaṁ.

Pācittiya 32. Gaṇabhojana
Gaṇa bhojane aññatra samayā pācittiyaṁ. Tattha ayaṁ samayo, gilāna samayo, cīvara dāna samayo, cīva rakāra samayo, addhāna gamana samayo, nāva abhiruhana samayo, mahā samayo, samaṇa bhatta samayo, ayaṁ tattha samayo.

Pācittiya 33. Paramparabhojana
Parampara bhojane aññatra samayā pācittiyaṁ. Tattha ayaṁ samayo, gilāna samayo, cīvara dāna samayo, cīva rakāra samayo, ayaṁ tattha samayo.

Pācittiya 34. Kāṇamātu
Bhikkhuṁ pana eva kulaṁ upagataṁ pūvehi vā manthehi vā abhihaṭṭhuṁ pavāreyya, ākaṅkhamānena bhikkhunā dva ti patta pūrā paṭiggahetabbā. Tato ce uttari paṭiggaṇheyya, pācittiyaṁ. Dvattipattapūre paṭiggahetvā tato nīharitvā bhikkhūhi saddhiṁ saṁvibhajitabbaṁ, ayaṁ tattha sāmīci.

Pācittiya 35. Paṭhamapavāraṇā
Yo pana bhikkhu bhuttāvī pavārito anatirittaṁ khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.

Pācittiya 36. Dutiyapavāraṇā
Yo pana bhikkhu bhikkhuṁ bhuttāviṁ pavāritaṁ anatirittena khādanīyena vā bhojanīyena vā abhihaṭṭhuṁ pavāreyya handa bhikkhu khāda vā bhuñja va iti jānaṁ āsādana apekkho, bhuttasmiṁ pācittiyaṁ.

Pācittiya 37. Vikālabhojana
Yo pana bhikkhu vikāle khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.

Pācittiya 38. Sannidhikāraka
Yo pana bhikkhu sannidhi kārakaṁ khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.

Pācittiya 39. Paṇītabhojana
Yāni kho pana tāni paṇīta bhojanāni, seyyatha idaṁ - sappi, navanītaṁ, telaṁ, madhu, phāṇitaṁ, maccho, maṁsaṁ, khīraṁ, dadhi. Yo pana bhikkhu eva rūpāni paṇīta bhojanāni agilāno attano atthāya viññāpetvā bhuñjeyya, pācittiyaṁ.

Pācittiya 40. Dantapona
Yo pana bhikkhu adinnaṁ mukha dvāraṁ āhāraṁ āhareyya aññatra udaka danta ponā, pācittiyaṁ.

Bhojanavaggo catuttho

Pācittiya 41. Acelaka
Yo pana bhikkhu acelakassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dadeyya, pācittiyaṁ.

Pācittiya 42. Uyyojana
Yo pana bhikkhu bhikkhuṁ ehi āvuso, gāmaṁ vā nigamaṁ vā piṇḍāya pavisissāma iti tassa dāpetvā vā adāpetvā vā uyyojeyya gaccha āvuso, na me tayā saddhiṁ kathā vā nisajjā vā phāsu hoti, ekakassa me kathā vā nisajjā vā phāsu hoti iti etaṁ eva paccayaṁ karitvā anaññaṁ, pācittiyaṁ.

Pācittiya 43. Sabhojana
Yo pana bhikkhu sabhojane kule anupakhajja nisajjaṁ kappeyya, pācittiyaṁ.

Pācittiya 44. Rahopaṭicchanna
Yo pana bhikkhu mātugāmena saddhiṁ raho paṭicchanne āsane nisajjaṁ kappeyya, pācittiyaṁ.

Pācittiya 45. Rahonisajja
Yo pana bhikkhu mātugāmena saddhiṁ eko ekāya raho nisajjaṁ kappeyya, pācittiyaṁ.

Pācittiya 46. Cāritta
Yo pana bhikkhu nimantito sabhatto samāno santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ āpajjeyya aññatra samayā, pācittiyaṁ. Tattha ayaṁ samayo, cīvara dāna samayo, cīva rakāra samayo, ayaṁ tattha samayo.

Pācittiya 47. Mahānāma
Agilānena bhikkhunā catu māsa paccaya pavāraṇā sāditabbā aññatra puna pavāraṇāya, aññatra nicca pavāraṇāya. Tato ce uttari sādiyeyya, pācittiyaṁ.

Pācittiya 48. Uyyuttasenā
Yo pana bhikkhu uyyuttaṁ senaṁ dassanāya gaccheyya aññatra tathārūpa paccayā, pācittiyaṁ.

Pācittiya 49. Senāvāsa
Siyā ca tassa bhikkhuno koci eva paccayo senaṁ gamanāya, diratta tirattaṁ tena bhikkhunā senāya vasitabbaṁ. Tato ce uttari vaseyya, pācittiyaṁ.

Pācittiya 50. Uyyodhika
Diratta tirattaṁ ce bhikkhu senāya vasamāno uyyodhikaṁ vā bala aggaṁ vā senā byūhaṁ vā anīka dassanaṁ vā gaccheyya, pācittiyaṁ.

Acelakavaggo pañcamo

Pācittiya 51. Surāpāna
Surā meraya pāne pācittiyaṁ.

Pācittiya 52. Aṅgulipatodaka
Aṅguli patodake pācittiyaṁ.

Pācittiya 53. Hasadhamma
Udake hasa dhamme pācittiyaṁ.

Pācittiya 54. Anādariya
Anādariye pācittiyaṁ.

Pācittiya 55. Bhiṁsāpana
Yo pana bhikkhu bhikkhuṁ bhiṁsāpeyya, pācittiyaṁ.

Pācittiya 56. Joti
Yo pana bhikkhu agilāno visibbana apekkho jotiṁ samādaheyya vā samādahāpeyya vā aññatra tathārūpa paccayā, pācittiyaṁ.

Pācittiya 57. Nahāna
Yo pana bhikkhu orena addha māsaṁ nahāyeyya aññatra samayā, pācittiyaṁ. Tattha ayaṁ samayo diyaḍḍho māso seso gimhānaṁ iti vassānassa paṭhamo māso iti ete aḍḍhateyya māsā uṇhasamayo, pariḷāha samayo, gilāna samayo, kamma samayo, addhāna gamana samayo, vāta vuṭṭhi samayo, ayaṁ tattha samayo.

Pācittiya 58. Dubbaṇṇakaraṇa
Navaṁ pana bhikkhunā cīvaralābhena tiṇṇaṁ dubbaṇṇa karaṇānaṁ aññataraṁ dubbaṇṇa karaṇaṁ ādātabbaṁ nīlaṁ vā kaddamaṁ vā kāḷa sāmaṁ vā. Anādā ce bhikkhu tiṇṇaṁ dubbaṇṇa karaṇānaṁ aññataraṁ dubbaṇṇa karaṇaṁ navaṁ cīvaraṁ paribhuñjeyya, pācittiyaṁ.

Pācittiya 59. Vikappana
Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṁ cīvaraṁ vikappetvā appaccuddhāraṇaṁ paribhuñjeyya, pācittiyaṁ.

Pācittiya 60. Apanidhāna
Yo pana bhikkhu bhikkhussa pattaṁ vā cīvaraṁ vā nisīdanaṁ vā sūcigharaṁ vā kāya bandhanaṁ vā apanidheyya vā apanidhāpeyya vā antamaso hasa apekkho api, pācittiyaṁ.

Surāpānavaggo chaṭṭho

Pācittiya 61. Sañcicca
Yo pana bhikkhu sañcicca pāṇaṁ jīvitā voropeyya, pācittiyaṁ.

Pācittiya 62. Sappāṇaka
Yo pana bhikkhu jānaṁ sappāṇakaṁ udakaṁ paribhuñjeyya, pācittiyaṁ.

Pācittiya 63. Ukkoṭana
Yo pana bhikkhu jānaṁ yathā dhammaṁ nihata adhikaraṇaṁ punakammāya ukkoṭeyya, pācittiyaṁ.

Pācittiya 64. Duṭṭhulla
Yo pana bhikkhu bhikkhussa jānaṁ duṭṭhullaṁ āpattiṁ paṭicchādeyya, pācittiyaṁ.

Pācittiya 65. Ūnavīsativassa
Yo pana bhikkhu jānaṁ ūna vīsati vassaṁ puggalaṁ upasampādeyya, so ca puggalo anupasampanno, te ca bhikkhū gārayhā, idaṁ tasmiṁ pācittiyaṁ.

Pācittiya 66. Theyyasattha
Yo pana bhikkhu jānaṁ theyya satthena saddhiṁ saṁvidhāya eka addhānamaggaṁ paṭipajjeyya antamaso gāmantaraṁ api, pācittiyaṁ.

Pācittiya 67. Saṁvidhāna
Yo pana bhikkhu mātugāmena saddhiṁ saṁvidhāya eka addhāna maggaṁ paṭipajjeyya antamaso gāma antaraṁ api, pācittiyaṁ.

Pācittiya 68. Ariṭṭha
Yo pana bhikkhu evaṁ vadeyya tatha ahaṁ bhagavatā dhammaṁ desitaṁ ājānāmi, yathā ye ime antarāyikā dhammā vuttā bhagavatā, te paṭisevato na alaṁ antarāyāya iti, so bhikkhu bhikkhūhi evaṁ assa vacanīyo ma āyasmā evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya, aneka pariyāyena āvuso antarāyikā dhammā antarāyikā vuttā bhagavatā, alaṁ ca pana te paṭisevato antarāyāya iti. Evaṁ ca so bhikkhu bhikkhūhi vuccamāno tatha eva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya. Yāvatatiyaṁ ce samanubhāsiyamāno taṁ paṭinissajjeyya, iti etaṁ kusalaṁ. No ce paṭinissajjeyya, pācittiyaṁ.

Pācittiya 69. Ukkhittasambhoga
Yo pana bhikkhu jānaṁ tathā vādinā bhikkhunā akaṭa anudhammena taṁ diṭṭhiṁ appaṭinissaṭṭhena saddhiṁ sambhuñjeyya vā, saṁvaseyya vā, saha vā seyyaṁ kappeyya, pācittiyaṁ.

Pācittiya 70. Kaṇṭaka
Samaṇuddeso api ce evaṁ vadeyya tatha ahaṁ bhagavatā dhammaṁ desitaṁ ājānāmi, yathā ye ime antarāyikā dhammā vuttā bhagavatā, te paṭisevato na alaṁ antarāyāya iti, so samaṇuddeso bhikkhūhi evaṁ assa vacanīyo mā āvuso, samaṇa uddesa evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya, aneka pariyāyena āvuso, samaṇuddesa antarāyikā dhammā antarāyikā vuttā bhagavatā, alaṁ ca pana te paṭisevato antarāyāya iti, evaṁ ca so samaṇuddeso bhikkhūhi vuccamāno tatha eva paggaṇheyya, so samaṇuddeso bhikkhūhi evaṁ assa vacanīyo ajja agge te, āvuso, samaṇa uddesa na ca eva so bhagavā satthā apadisitabbo, yaṁ api caññe samaṇuddesā labhanti bhikkhūhi saddhiṁ diratta tirattaṁ saha seyyaṁ, sā api te na atthi, cara pire, vinassa iti. Yo pana bhikkhu jānaṁ tathānāsitaṁ samaṇuddesaṁ upalāpeyya vā, upaṭṭhāpeyya vā, sambhuñjeyya vā, saha vā seyyaṁ kappeyya, pācittiyaṁ.

Sappāṇakavaggo sattamo

Pācittiya 71. Sahadhammika
Yo pana bhikkhu bhikkhūhi saha dhammikaṁ vuccamāno evaṁ vadeyya na tāva ahaṁ, āvuso, etasmiṁ sikkhāpade sikkhissāmi, yāva na aññaṁ bhikkhuṁ byattaṁ vinaya dharaṁ paripucchāmi iti, pācittiyaṁ. Sikkhamānena, bhikkhave, bhikkhunā aññātabbaṁ paripucchitabbaṁ paripañhitabbaṁ, ayaṁ tattha sāmīci.

Pācittiya 72. Vilekhana
Yo pana bhikkhu pātimokkhe uddissamāne evaṁ vadeyya kiṁ pana imehi khudda anukhuddakehi sikkhāpadehi uddiṭṭhehi, yāva eva kukkuccāya vihesāya vilekhāya saṁvattanti iti, sikkhāpada vivaṇṇake pācittiyaṁ.

Pācittiya 73. Mohana
Yo pana bhikkhu anvaddha māsaṁ pātimokkhe uddissamāne evaṁ vadeyya idāna eva kho ahaṁ jānāmi, ayaṁ api kira dhammo sutta āgato sutta pariyāpanno anvaddha māsaṁ uddesaṁ āgacchati iti. Taṁ ce bhikkhuṁ aññe bhikkhū jāneyyuṁ nisinna pubbaṁ iminā bhikkhunā dvattikkhattuṁ pātimokkhe uddissamāne, ko pana vādo bhiyyo, na ca tassa bhikkhuno aññāṇakena mutti atthi, yaṁ ca tattha āpattiṁ āpanno, taṁ ca yathā dhammo kāretabbo, uttari ca assa moho āropetabbo tassa te, āvuso, alābhā, tassa te dulladdhaṁ, yaṁ tvaṁ pātimokkhe uddissamānena sādhukaṁ aṭṭhiṁ katvā manasi karosi iti, idaṁ tasmiṁ mohanake pācittiyaṁ.

Pācittiya 74. Pahāra
Yo pana bhikkhu bhikkhussa kupito anattamano pahāraṁ dadeyya, pācittiyaṁ.

Pācittiya 75. Talasattika
Yo pana bhikkhu bhikkhussa kupito anattamano talasattikaṁ uggireyya, pācittiyaṁ.

Pācittiya 76. Amūlaka
Yo pana bhikkhu bhikkhuṁ amūlakena saṅghādisesena anuddhaṁseyya, pācittiyaṁ.

Pācittiya 77. Sañcicca
Yo pana bhikkhu bhikkhussa sañcicca kukkuccaṁ upadaheyya iti assa muhuttaṁ api aphāsu bhavissati iti etaṁ eva paccayaṁ karitvā anaññaṁ, pācittiyaṁ.

Pācittiya 78. Upassuti
Yo pana bhikkhu bhikkhūnaṁ bhaṇḍana jātānaṁ kalaha jātānaṁ vivāda apannānaṁ upassutiṁ tiṭṭheyya yaṁ ime bhaṇissanti, taṁ sossāmi iti etaṁ eva paccayaṁ karitvā anaññaṁ, pācittiyaṁ.

Pācittiya 79. Kammappaṭibāhana
Yo pana bhikkhu dhammikānaṁ kammānaṁ chandaṁ datvā pacchā khīyana dhammaṁ āpajjeyya, pācittiyaṁ.

Pācittiya 80. Chandaṁadatvāgamana
Yo pana bhikkhu saṅghe vinicchaya kathāya vattamānāya chandaṁ adatvā uṭṭhāya āsanā pakkameyya, pācittiyaṁ.

Pācittiya 81. Dubbala
Yo pana bhikkhu samaggena saṅghena cīvaraṁ datvā pacchā khīyana dhammaṁ āpajjeyya yathā santhutaṁ bhikkhū saṅghikaṁ lābhaṁ pariṇāmenti iti, pācittiyaṁ.

Pācittiya 82. Pariṇāmana
Yo pana bhikkhu jānaṁ saṅghikaṁ lābhaṁ pariṇataṁ puggalassa pariṇāmeyya, pācittiyaṁ.

Sahadhammikavaggo aṭṭhamo

Pācittiya 83. Antepura
Yo pana bhikkhu rañño khattiyassa muddha abhisittassa anikkhanta rājake aniggata ratanake pubbe appaṭisaṁvidito inda khīlaṁ atikkāmeyya, pācittiyaṁ.

Pācittiya 84. Ratana
Yo pana bhikkhu ratanaṁ vā ratana sammataṁ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṁ. Ratanaṁ vā pana bhikkhunā ratana sammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṁ yassa bhavissati, so harissati iti, ayaṁ tattha sāmīci.

Pācittiya 85. Vikālagāmappavesana
Yo pana bhikkhu santaṁ bhikkhuṁ anāpucchā vikāle gāmaṁ paviseyya aññatra tathārūpā accāyikā karaṇīyā, pācittiyaṁ.

Pācittiya 86. Sūcighara
Yo pana bhikkhu aṭṭhi mayaṁ vā danta mayaṁ vā visāṇa mayaṁ vā sūci gharaṁ kārāpeyya, bhedanakaṁ pācittiyaṁ.

Pācittiya 87. Mañcapīṭha
Navaṁ pana bhikkhunā mañcaṁ vā pīṭhaṁ vā kārayamānena aṭṭha aṅgula pādakaṁ kāretabbaṁ sugata aṅgulena aññatra heṭṭhimāya aṭaniyā. Taṁ atikkāmayato chedanakaṁ pācittiyaṁ.

Pācittiya 88. Tūlonaddha
Yo pana bhikkhu mañcaṁ vā pīṭhaṁ vā tūla onaddhaṁ kārāpeyya, uddālanakaṁ pācittiyaṁ.

Pācittiya 89. Nisīdana
Nisīdanaṁ pana bhikkhunā kārayamānena pamāṇikaṁ kāretabbaṁ, tatridaṁ pamāṇaṁ, dīghaso dve vidatthiyo sugata vidatthiyā, tiriyaṁ diyaḍḍhaṁ, dasā vidatthi. Taṁ atikkāmayato chedanakaṁ pācittiyaṁ.

Pācittiya 90. Kaṇḍuppaṭicchādi
Kaṇḍu paṭicchādiṁ pana bhikkhunā kārayamānena pamāṇikā kāretabbā, tatridaṁ pamāṇaṁ, dīghaso catasso vidatthiyo sugata vidatthiyā, tiriyaṁ dve vidatthiyo. Taṁ atikkāmayato chedanakaṁ pācittiyaṁ.

Pācittiya 91. Vassikasāṭika
Vassika sāṭikaṁ pana bhikkhunā kārayamānena pamāṇikā kāretabbā, tatridaṁ pamāṇaṁ, dīghaso cha vidatthiyo sugata vidatthiyā, tiriyaṁ aḍḍhateyyā. Taṁ atikkāmayato chedanakaṁ pācittiyaṁ.

Pācittiya 92. Nanda
Yo pana bhikkhu sugata cīvara pamāṇaṁ cīvaraṁ kārāpeyya, atirekaṁ vā, chedanakaṁ pācittiyaṁ. Tatra idaṁ sugatassa sugata cīvara pamāṇaṁ, dīghaso nava vidatthiyo sugata vidatthiyā, tiriyaṁ cha vidatthiyo, idaṁ sugatassa sugata cīvara pamāṇaṁ iti.

Ratanavaggo navamo

Uddiṭṭhā kho āyasmanto dvenavuti pācittiyā dhammā. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Pācittiyā niṭṭhitā

Pāṭidesanīya

Ime kho pana āyasmanto cattāro pāṭidesanīyā dhammā uddesaṁ āgacchanti.

Pāṭidesanīya 1. Paṭhamapāṭidesanīya
Yo pana bhikkhu aññātikāya bhikkhuniyā antaragharaṁ paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā khādeyya vā bhuñjeyya vā, paṭidesetabbaṁ tena bhikkhunā gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemi iti.

Pāṭidesanīya 2. Dutiyapāṭidesanīya
Bhikkhū pana eva kulesu nimantitā bhuñjanti, tatra ce sā bhikkhunī vosāsamāna rūpā ṭhitā hoti idha sūpaṁ detha, idha odanaṁ detha iti. Tehi bhikkhūhi sā bhikkhunī apasādetabbā apasakka tāva bhagini, yāva bhikkhū bhuñjanti iti. Ekassa api ce bhikkhuno na paṭibhāseyya taṁ bhikkhuniṁ apasādetuṁ apasakka tāva bhagini, yāva bhikkhū bhuñjanti iti, paṭidesetabbaṁ tehi bhikkhūhi gārayhaṁ, āvuso, dhammaṁ āpajjimhā asappāyaṁ pāṭidesanīyaṁ, taṁ paṭidesema iti.

Pāṭidesanīya 3. Tatiyapāṭidesanīya
Yāni kho pana tāni sekkha sammatāni kulāni, yo pana bhikkhu tathārūpesu sekkha sammatesu kulesu pubbe animantito agilāno khādanīyaṁ vā, bhojanīyaṁ vā sahatthā paṭiggahetvā khādeyya vā, bhuñjeyya vā, paṭidesetabbaṁ tena bhikkhunā gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemi iti.

Pāṭidesanīya 4. Catutthapāṭidesanīya
Yāni kho pana tāni āraññakāni senāsanāni sāsaṅka sammatāni sappaṭibhayāni, yo pana bhikkhu tathārūpesu senāsanesu pubbe appaṭisaṁviditaṁ khādanīyaṁ vā, bhojanīyaṁ vā ajjhārāme sahatthā paṭiggahetvā agilāno khādeyya vā, bhuñjeyya vā, paṭidesetabbaṁ tena bhikkhunā gārayhaṁ, āvuso, dhammaṁ āpajjiṁ asappāyaṁ pāṭidesanīyaṁ, taṁ paṭidesemi iti.

Uddiṭṭhā kho āyasmanto cattāro pāṭidesanīyā dhammā. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Pāṭidesanīyā niṭṭhitā

Sekhiya

Ime kho pana āyasmanto sekhiyā dhammā uddesaṁ āgacchanti.

Sekhiya 1. Parimaṇḍala
Parimaṇḍalaṁ nivāsessāmi iti sikkhā karaṇīyā.

Sekhiya 2.
Parimaṇḍalaṁ pārupissāmi iti sikkhā karaṇīyā.

Sekhiya 3. Suppaṭicchanna
Suppaṭicchanno antaraghare gamissāmi iti sikkhā karaṇīyā.

Sekhiya 4.
Suppaṭicchanno antaraghare nisīdissāmi iti sikkhā karaṇīyā.

Sekhiya 5. Susaṁvuta
Susaṁvuto antaraghare gamissāmi iti sikkhā karaṇīyā.

Sekhiya 6.
Susaṁvuto antaraghare nisīdissāmi iti sikkhā karaṇīyā.

Sekhiya 7. Okkhittacakkhu
Okkhitta cakkhu antaraghare gamissāmi iti sikkhā karaṇīyā.

Sekhiya 8.
Okkhitta cakkhu antaraghare nisīdissāmi iti sikkhā karaṇīyā.

Sekhiya 9. Ukkhittaka
Na ukkhittakāya antaraghare gamissāmi iti sikkhā karaṇīyā.

Sekhiya 10.
Na ukkhittakāya antaraghare nisīdissāmi iti sikkhā karaṇīyā.

Parimaṇḍalavaggo paṭhamo

Sekhiya 11. Ujjagghika
Na ujjagghikāya antaraghare gamissāmi iti sikkhā karaṇīyā.

Sekhiya 12.
Na ujjagghikāya antaraghare nisīdissāmi iti sikkhā karaṇīyā.

Sekhiya 13. Uccasadda
Appasaddo antaraghare gamissāmi iti sikkhā karaṇīyā.

Sekhiya 14.
Appasaddo antaraghare nisīdissāmi iti sikkhā karaṇīyā.

Sekhiya 15. Kāyappacālaka
Na kāya pacālakaṁ antaraghare gamissāmi iti sikkhā karaṇīyā.

Sekhiya 16.
Na kāya pacālakaṁ antaraghare nisīdissāmi iti sikkhā karaṇīyā.

Sekhiya 17. Bāhuppacālaka
Na bāhu pacālakaṁ antaraghare gamissāmi iti sikkhā karaṇīyā.

Sekhiya 18.
Na bāhu pacālakaṁ antaraghare nisīdissāmi iti sikkhā karaṇīyā.

Sekhiya 19. Sīsappacālaka
Na sīsappacālakaṁ antaraghare gamissāmi iti sikkhā karaṇīyā.

Sekhiya 20.
Na sīsa pacālakaṁ antaraghare nisīdissāmi iti sikkhā karaṇīyā.

Ujjagghikavaggo dutiyo

Sekhiya 21. Khambhakata
Na khambhakato antaraghare gamissāmi iti sikkhā karaṇīyā.

Sekhiya 22.
Na khambhakato antaraghare nisīdissāmi iti sikkhā karaṇīyā.

Sekhiya 23. Oguṇṭhita
Na oguṇṭhito antaraghare gamissāmi iti sikkhā karaṇīyā.

Sekhiya 24.
Na oguṇṭhito antaraghare nisīdissāmi iti sikkhā karaṇīyā.

Sekhiya 25. Ukkuṭika
Na ukkuṭikāya antaraghare gamissāmi iti sikkhā karaṇīyā.

Sekhiya 26. Pallatthika
Na pallatthikāya antaraghare nisīdissāmi iti sikkhā karaṇīyā.

Sekhiya 27. Sakkaccapaṭiggahaṇa
Sakkaccaṁ piṇḍapātaṁ paṭiggahessāmi iti sikkhā karaṇīyā.

Sekhiya 28. Pattasaññīpaṭiggahaṇa
Pattasaññī piṇḍapātaṁ paṭiggahessāmi iti sikkhā karaṇīyā.

Sekhiya 29. Samasūpakapaṭiggahaṇa
Samasūpakaṁ piṇḍapātaṁ paṭiggahessāmi iti sikkhā karaṇīyā.

Sekhiya 30. Samatittika
Samatittikaṁ piṇḍapātaṁ paṭiggahessāmi iti sikkhā karaṇīyā.

Khambhakatavaggo tatiyo

Sekhiya 31. Sakkaccabhuñjana
Sakkaccaṁ piṇḍapātaṁ bhuñjissāmi iti sikkhā karaṇīyā.

Sekhiya 32. Pattasaññībhuñjana
Pattasaññī piṇḍapātaṁ bhuñjissāmi iti sikkhā karaṇīyā.

Sekhiya 33. Sapadāna
Sapadānaṁ piṇḍapātaṁ bhuñjissāmi iti sikkhā karaṇīyā.

Sekhiya 34. Samasūpaka
Samasūpakaṁ piṇḍapātaṁ bhuñjissāmi iti sikkhā karaṇīyā.

Sekhiya 35. Nathūpakata
Na thūpakato omadditvā piṇḍapātaṁ bhuñjissāmi iti sikkhā karaṇīyā.

Sekhiya 36. Odanappaṭicchādana
Na sūpaṁ vā byañjanaṁ vā odanena paṭicchādessāmi bhiyyo kamyataṁ upādāyāti sikkhā karaṇīyā.

Sekhiya 37. Sūpodanaviññatti
Na sūpaṁ vā odanaṁ vā agilāno attano atthāya viññāpetvā bhuñjissāmi iti sikkhā karaṇīyā.

Sekhiya 38. Ujjhānasaññī
Na ujjhānasaññī paresaṁ pattaṁ olokessāmi iti sikkhā karaṇīyā.

Sekhiya 39. Kabaḷa
Na atimahantaṁ kabaḷaṁ karissāmi iti sikkhā karaṇīyā.

Sekhiya 40. Ālopa
Parimaṇḍalaṁ ālopaṁ karissāmi iti sikkhā karaṇīyā.

Sakkaccavaggo catuttho

Sekhiya 41. Anāhaṭa
Na anāhaṭe kabaḷe mukha dvāraṁ vivarissāmi iti sikkhā karaṇīyā.

Sekhiya 42. Bhuñjamāna
Na bhuñjamāno sabba hatthaṁ mukhe pakkhipissāmi iti sikkhā karaṇīyā.

Sekhiya 43. Sakabaḷa
Na sakabaḷena mukhena byāharissāmi iti sikkhā karaṇīyā.

Sekhiya 44. Piṇḍukkhepaka
Na piṇḍa ukkhepakaṁ bhuñjissāmi iti sikkhā karaṇīyā.

Sekhiya 45. Kabaḷāvacchedaka
Na kabaḷa avacchedakaṁ bhuñjissāmi iti sikkhā karaṇīyā.

Sekhiya 46. Avagaṇḍakāraka
Na avagaṇḍa kārakaṁ bhuñjissāmi iti sikkhā karaṇīyā.

Sekhiya 47. Hatthaniddhunaka
Na hattha niddhunakaṁ bhuñjissāmi iti sikkhā karaṇīyā.

Sekhiya 48. Sitthāvakāraka
Na sittha avakārakaṁ bhuñjissāmi iti sikkhā karaṇīyā.

Sekhiya 49. Jivhānicchāraka
Na jivhā nicchārakaṁ bhuñjissāmi iti sikkhā karaṇīyā.

Sekhiya 50. Capucapukāraka
Na capucapu kārakaṁ bhuñjissāmi iti sikkhā karaṇīyā.

Kabaḷavaggo pañcamo

Sekhiya 51. Surusurukāraka
Na surusuru kārakaṁ bhuñjissāmi iti sikkhā karaṇīyā.

Sekhiya 52. Hatthanillehaka
Na hattha nillehakaṁ bhuñjissāmi iti sikkhā karaṇīyā.

Sekhiya 53. Pattanillehaka
Na patta nillehakaṁ bhuñjissāmi iti sikkhā karaṇīyā.

Sekhiya 54. Oṭṭhanillehaka
Na oṭṭha nillehakaṁ bhuñjissāmi iti sikkhā karaṇīyā.

Sekhiya 55. Sāmisa
Na sāmisena hatthena pānīya thālakaṁ paṭiggahessāmi iti sikkhā karaṇīyā.

Sekhiya 56. Sasitthaka
Na sasitthakaṁ patta dhovanaṁ antaraghare chaḍḍessāmi iti sikkhā karaṇīyā.

Sekhiya 57. Chattapāṇi
Na chatta pāṇissa agilāna ssa dhammaṁ desessāmi iti sikkhā karaṇīyā.

Sekhiya 58. Daṇḍapāṇi
Na daṇḍa pāṇissa agilāna ssa dhammaṁ desessāmi iti sikkhā karaṇīyā.

Sekhiya 59. Satthapāṇi
Na sattha pāṇissa agilāna ssa dhammaṁ desessāmi iti sikkhā karaṇīyā.

Sekhiya 60. Āvudhapāṇi
Na āvudha pāṇissa agilāna ssa dhammaṁ desessāmi iti sikkhā karaṇīyā.

Surusuruvaggo chaṭṭho

Sekhiya 61. Pāduka
Na pāduka āruḷhassa agilāna ssa dhammaṁ desessāmi iti sikkhā karaṇīyā.

Sekhiya 62. Upāhana
Na upāhana āruḷhassa agilāna ssa dhammaṁ desessāmi iti sikkhā karaṇīyā.

Sekhiya 63. Yāna
Na yāna gatassa agilāna ssa dhammaṁ desessāmi iti sikkhā karaṇīyā.

Sekhiya 64. Sayana
Na sayana gatassa agilāna ssa dhammaṁ desessāmi iti sikkhā karaṇīyā.

Sekhiya 65. Pallatthika
Na pallatthikāya nisinnassa agilāna ssa dhammaṁ desessāmi iti sikkhā karaṇīyā.

Sekhiya 66. Veṭhita
Na veṭhita sīsassa agilāna ssa dhammaṁ desessāmi iti sikkhā karaṇīyā.

Sekhiya 67. Oguṇṭhita
Na oguṇṭhita sīsassa agilāna ssa dhammaṁ desessāmi iti sikkhā karaṇīyā.

Sekhiya 68. Chamā
Na chamāyaṁ nisīditvā āsane nisinnassa agilāna ssa dhammaṁ desessāmi iti sikkhā karaṇīyā.

Sekhiya 69. Nīcāsana
Na nīce āsane nisīditvā ucce āsane nisinnassa agilāna ssa dhammaṁ desessāmi iti sikkhā karaṇīyā.

Sekhiya 70. Ṭhita
Na ṭhito nisinnassa agilāna ssa dhammaṁ desessāmi iti sikkhā karaṇīyā.

Sekhiya 71. Pacchatogamana
Na pacchato gacchanto purato gacchantassa agilāna ssa dhammaṁ desessāmi iti sikkhā karaṇīyā.

Sekhiya 72. Uppathenagamana
Na uppathena gacchanto pathena gacchantassa agilāna ssa dhammaṁ desessāmi iti sikkhā karaṇīyā.

Sekhiya 73. Ṭhitouccāra
Na ṭhito agilāno uccāraṁ vā passāvaṁ vā karissāmi iti sikkhā karaṇīyā.

Sekhiya 74. Hariteuccāra
Na harite agilāno uccāraṁ vā passāvaṁ vā kheḷaṁ vā karissāmi iti sikkhā karaṇīyā.

Sekhiya 75. Udakeuccāra
Na udake agilāno uccāraṁ vā passāvaṁ vā kheḷaṁ vā karissāmi iti sikkhā karaṇīyā.

Pādukavaggo sattamo

Uddiṭṭhā kho āyasmanto sekhiyā dhammā. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Sekhiyā niṭṭhitā

Adhikaraṇasamathā

Ime kho pana āyasmanto satta adhikaraṇa samathā dhammā uddesaṁ āgacchanti.

Uppanna uppannānaṁ adhikaraṇānaṁ samathāya vūpasamāya:

Adhikaraṇasamatha 1
Sammukhā vinayo dātabbo.

Adhikaraṇasamatha 2
Sati vinayo dātabbo.

Adhikaraṇasamatha 3
Amūḷha vinayo dātabbo.

Adhikaraṇasamatha 4
Paṭiññāya kāretabbaṁ.

Adhikaraṇasamatha 5
Yebhuyyasikā.

Adhikaraṇasamatha 6
Tassapāpiyasikā.

Adhikaraṇasamatha 7
Tiṇavatthārako iti.

Uddiṭṭhā kho āyasmanto satta adhikaraṇa samathā dhammā. Tattha āyasmante pucchāmi, kacci ettha parisuddhā, dutiyaṁ api pucchāmi, kacci ettha parisuddhā, tatiyaṁ api pucchāmi, kacci ettha parisuddhā, parisuddhettha āyasmanto, tasmā tuṇhī, evaṁ etaṁ dhārayāmi iti.

Adhikaraṇasamathā niṭṭhitā

Uddiṭṭhaṁ kho āyasmanto nidānaṁ, uddiṭṭhā cattāro pārājikā dhammā, uddiṭṭhā terasa saṅghādisesā dhammā, uddiṭṭhā dve aniyatā dhammā, uddiṭṭhā tiṁsa nissaggiyā pācittiyā dhammā, uddiṭṭhā dvenavuti pācittiyā dhammā, uddiṭṭhā cattāro pāṭidesanīyā dhammā, uddiṭṭhā sekhiyā dhammā, uddiṭṭhā satta adhikaraṇasamathā dhammā. 

Ettakaṁ tassa bhagavato sutta āgataṁ sutta pariyāpannaṁ anvaddha māsaṁ uddesaṁ āgacchati. Tattha sabbehi eva samaggehi sammodamānehi avivadamānehi sikkhitabbanti.

Vitthāra uddeso pañcamo.

Bhikkhu pātimokkhaṁ niṭṭhitaṁ
